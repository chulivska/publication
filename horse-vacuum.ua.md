Сферичний кінь у вакуумі та як його програмувати
====

Інженери регулярно скаржаться одні одному на представників замовників. Одна з найчастіших проблем – нечіткість вимог/формулювань/завдань/тестів представником замовника. Таке завдання називають "сферичним конем у вакуумі".
Інженери недолюблюють таких "коней", адже бояться, що цей кінь рано чи пізно стане "троянським". 

Насправді ж сферичний кінь у вакуумі має свої властивості. Він – кінь, отже у нього має бути поведінка коня. Також він має сферичну форму. Скоріш за все, кінь може приймати і інші форми, сферична вибрана замовником для спрощення. Вакуум символізує відсутність вимог до навколишнього простору, тому його можна вважати неважливим. Навколишній простір – це деталі реалізації. 

Залишилось тільки написати код коня і вибрати найефективніші підходи в деталях реалізації.
